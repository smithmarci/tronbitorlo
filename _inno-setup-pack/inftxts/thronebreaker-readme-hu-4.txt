A Trónbitorló magyarításának telepítése (remélhetôleg) sikeresen megtörtént!


Végezetül egy kis Ká&Vé a magyarítás mellé:

K :: A fordítás melyik verzióhoz készült?
V :: A fordítás az 1.0.1.21-es verzióhoz készült, de hozzá lett igazítva az 1.2-es verzióhoz. Viszont elôfordulhat, hogy valami fölött elsiklottam, és adódnak anomáliák. Reméljük, hogy nem történik ilyesmi.

K :: A játék mely változataival kompatibilis?
V :: A játék minden PC-s (GOG.com/Galaxy-s, Steam-es, Humble Bundle-ös, és "virágbolti") változatával kompatibilis.

K :: Hogy találom meg a játék helyi telepítését a magyarítás applikálásához?
V :: A magyarítás-telepítô automatikusan megtalálja a játék telepített példányát, és a megfelelô mappákba másolja a módosított nyelvi fájlokat. Ha ez mégsem sikerülne neki, akkor még mindig van lehetôség a könyvtár betallózására (elég azt a könyvtárat megadni, amelyikben a 'Thronebreaker.exe' fájl található) - ez akkor fordulhat elô, ha nem telepítés által kerül a játék a merevlemezre, hanem tömörített állományból való kicsomagolással (például a "kölcsönzött" változat esetében).

K :: Melyik nyelv lett lecserélve magyarra?
V :: Az angol. Angolról fordítottam, ez volt kézenfekvô. Fáradságos munkával elméletileg bármelyik másik nyelv helyére beilleszthetôk a magyarított .csv/.txt fájlok.

K :: A játékban fellelhetô helyszínek is magyarítva lettek?
V :: A zömük igen. A legfontosabb helyszínek elnevezései nem, de az egyéb beszélô nevek (település és helyszín elnevezések) igen. Persze ezek alól is akadnak kivételek. De nem sok. És néhány személynév is magyaros alakra lett hozva, ha volt (van) magyar kiejtésnek megfelelô írásmódú változata, amihez csak egy ékezetet kellett toldani (pl.: Barnabas -> Barnabás).

K :: Ha valahol elakadok, így hogyan deríthetem ki, hol akadtam el, hogy rákereshessek egy végigjátszásra?
V :: A helyszín-/helységnevek alapján. A telepítô létrehoz a Trónbitorló fôkönyvtárában egy '_addons' nevû könyvtárat, benne egy 'segédletek' elnevezésû alkönyvtárral, amelyben mellékeltem két PDF-et: ezek közül az egyik a helységnevek magyar-angol listája. Elég belôle kikeresni az adott helyszín elnevezését angolul, és arra rákeresni a keresôben.

K :: Hogyan kaphatom vissza az angol nyelvet?
V :: Csak a játék teljes újratelepítésével, vagy a "legális" GOG.com-os/Galaxy-s változatban a telepítés "megjavításával" így: Galaxy-kliens -> játék adatlapja -> 'More' gomb -> 'Manage installation' menüpont -> 'Verify / Repair...' opcióval. Mindkettôvel elérhetô a gyári változat visszaállítása, csak utóbbival gyorsabb és kényelmesebb, már ha van rá lehetôség. Elôtte mindenképpen szükséges a magyarítás eltávolítása! Ha a 'Start menüben' nem jelenik meg a 'Kovács Mûhely' mappa, benne egy eltávolításra szolgáló parancsikonnal, úgy csak a 'Vezérlôpult' -> 'Programok hozzáadása / eltávolítása' panelen (Windows 7), vagy a 'Gépház' -> 'Applikációk' -> 'Applikációk és szolgáltatások' panelen (Windows 10) keresztül távolítható el! 

K :: Ha uninstallálom/eltávolítom a magyarítást, mi történik?
V :: A játék megakad a kezdôképernyônél, és végtelen ciklusba kerül. Az eredeti változat csak az elôzô válasz szerintiek által vázolt módokon kapható vissza.

K :: Ha megjelenik egy újabb verzió a magyarításból, akkor is el kell távolítanom a korábbi magyarítást?
V :: Nem kell. De erôsen ajánlott. Hogy látni lehessen, ha valahol hiba (hiányzó mondat / hiányzó dialógus / egész hiányzó szövegblokk) van az újabb telepítésben.

K :: Muszáj mindig végignéznem az intrót, a Thronebreaker-fôcímet, és az 'auto-mentés üzenetet'?
V :: Az elsô kettôt nem, a harmadikat - sajnos - igen. A telepítô létrehoz a Trónbitorló fôkönyvtárában egy '_addons' nevû könyvtárat, benne egy 'intro-nix' alkönyvtárral, amelyben található egy 'nem-kell-intro.bat' állomány. Azt lefuttatva meg lehet szabadulni az elsô kettô bevezetôtôl. Az ugyanezen alkönyvtárban található 'kell-intro.bat' állománnyal visszaállíthatóak a bevezetôk. Az 'auto-mentés' üzenet teljességgel kiiktathatatlan, ott szükségeltetik egy plusz kattintás a játék megkezdése elôtt.

K :: Hallottam, hogy a játékban szereplô gwent-kártyák leírásában szerepelnek kulcsszavak, amik a kártyák egyes tulajdonságait és "mûködését" ismertetik. Ezek is magyarítva lettek?
V :: Igen. A kulcsszavak és státuszok listája megtalálható a telepítô által a Trónbitorló fôkönyvtár '_addons' nevû könyvtárában létrehozott 'segédletek' elnevezésû alkönyvtárban. A játék megkezdése elôtt - szerintem - ajánlott az áttanulmányozása azoknak, akik még nem gwenteztek. Azoknak pedig, akik már egy keveset gwenteztek, azért, hogy lássák, milyen faramuci módon sikerült magyarítani egynémely kulcsszavakat :) Mivel jómagam csak koca-Witcher3-&-papíralapú-gwentezô vagyok, feltehetôleg akadnak benne félrefordítások, félreértelmezések jócskán. De talán valamennyire érthetôek lesznek...

K :: Ha hibába ütközök, mi tévô legyek?
V :: Jegyezd fel, mi volt a hiba, és értesíts róla, kérlek! A hiba kijavításához szükségem lesz a "melyik helyszínen" + "melyik ablakban/párbeszédben van a hibás szöveg" + "ki mondta" + "mit mondott/mi a hibás szöveg" + "mi a tapasztalt hibajelenség" (megjegyzés: a fagyásokat és random kilépéseket nem a magyarítás okozza!) információkra.
Légy szíves, írj egy üzenetet nekem a portálon:
http://magyaritasok.info.hu/ & https://magyaritasok.hu/
vagy írj egy emailt erre a címre:
smithmarci@hotmail.hu
Köszönöm!

Három hibát nézzetek el, legyetek szívesek!

1., Az egyik a gondolatjelek hektikus megjelenése a párbeszédek esetében. Mivel a játék párbeszédei egymásba ékelôdô darabokból állnak össze, továbbá a szövegfájlai nem "beszédesen" vannak elnevezve, nem lineárisan követik egymást, és van belôlük 455 darab, ráadásul az egyes szövegfájlokban is össze-vissza vannak a mondatok, és még azokból sem derül ki mindig, hogy ki mondja és kinek mondja, mi a közbevetés és mi nem az, lesz-e a gondolatnak folytatása vagy nem, ezért szinte lehetetlen volt minden esetben eltalálni, hogy hova kell gondolatjel, és hova szükségtelen. Valamint a kód miatt pontosvesszôt nem írhattam a szövegbe, ezért azt kénytelen voltam néhol gondolatjelekkel jelölni.

2., A másik pedig az idézôjelek és az aposztrófok. A játékben az idézôjel háromféleképp viselkedik: a html-alapú szövegben az definiálja, hogy egy szöveg félkövér legyen; másrészt jelöli, hogy valaki mond valami; harmadrészt idézôjelbe tesz kifejezéseket, gondolatokat. Na most, a szoftver amit félkövérré tesz, ott meghagyja sajnos az idézôjeleket is, így pöttyet fura az egész. De legalább jól elkülönül a párbeszéd a narrációtól. Viszont, mert a párbeszédeket teljesen random töri a program új sorba (tehát sokszor nem is töri új sorba), ezért értelmetlen lett volna ezek elé a mondatok elé kitenni a gondolatjelet, miközben folyószövegként, még a bekezdés részeként jelenik meg, ahogy a program kiírja. Mert gyakran ömlesztve ír ki mindent. Ezért inkább arra törekedtem, hogy a közbeékelôdô mondatelemeket szeparáljam tôlük.

3., A harmadik pedig a '...', a pont-pont-pont-ok. Mert hogy a hangszinkronban lévô pillanatnyi szüneteket hivatottak jelölni a '...'-ok, ezért a szövegben is sok helyen benne hagytam. Ugyanis a program eredetileg a szöveget a hanggal szimultán írja ki, és reméltem, hogy érzékelhetô marad ezáltal a beszélô habozása, hezitálása, elgondolkozása. Ám a program a magyarítás után csak szimplán kiírja a szövegezést, függetlenül attól, hogy hol tart a hangsáv, így a '...'-ok sok helyen okafogyottakká váltak. Viszont anélkül, hogy a szöveg gondozása közben az ember látná a cselekményt és hallaná az eredeti hangsávot, nehéz kimazsolázni az összes felesleget. Ezért benne hagytam a javát.

Szóval ne várjátok el a klasszikus "bekezdés – párbeszéd – bekezdés" szerkezetet, kérlek!

K :: Honnét tölthetem le az aktuális legfrissebb magyarítást?
V :: Ha a portálo(ko)n valamiért nem frissül, innét töltheted le a kurrens változatot:
kovacsmuhely.nhely.hu
tronbitorlo.nhely.hu

K :: Nem bírom kivárni, amíg kijavítod a hibát. Nem tetszik, ahogy magyarítottál valamit. Mi tehetek?
V :: Letöltöd DerPopo Github depository-jából a 'Unity Assets Bundle Extractor' (UABE) nevû segédprogramot -> megkeresed a hibát tartalmazó 'en-us' állományt a játék 'localization / flowcharts' alkönyvtárában (a fájlok elnevezés szerint a játék cselekményét/kronológiáját hellyel-közzel valamennyire követik) -> a UABE-vel megnyitod az 'en-us' fájlt -> az 'info'-kérés után kijelöld az 'en-us' bejegyzést benne -> dump-ot (txt-t/csv-t) exportálsz belôle -> a txt-állományt megnyitás után UTF-8-ra konvertálod -> kijavítod benne a szöveget -> lemented -> a dump-ot importálod az UABE-ban megnyitott 'en-us' állomány 'en-us' bejegyzésének a helyére -> lemented az egészet 'en-us' nevû állományként -> és voilá!

Köszönöm, hogy elolvastad!

smithmarci